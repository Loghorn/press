# Descrizione Evento Facebook

Coding Gym è un format di laboratori di programmazione finalizzati al miglioramento continuo e all'allenamento delle proprie capacità di analisi e risoluzione di problemi di programmazione. Coding Gym è stato ideato e sviluppato da Marco Arena nel 2016.

Ogni incontro prevede di affrontare 3 problemi auto-contenuti, con 30 minuti a disposizione per ognuno. I partecipanti lavorano a coppie con il linguaggio di programmazione che preferiscono, scrivendo e testando il codice direttamente nel browser, grazie all'utilizzo di HackerRank. 

Dopo ogni esercizio il moderatore di Coding Gym facilita una retrospettiva: una discussione aperta sulle soluzioni trovate, finalizzata al comprendere compromessi, pro e contro di ognuna. Il moderatore, inoltre, potrebbe guidare i partecipanti verso altre, inedite, soluzioni.

La retrospettiva è anche la fase dove il moderatore potrebbe avanzare delle "perturbazioni" sul problema - ovvero delle piccole o grandi variazioni - e chiedere ai partecipanti di discutere dell'impatto di queste sulle soluzioni trovate. Ad esempio, "cosa accade se il numero di dati in ingresso diventa 100 volte superiore a quello attuale?", oppure: "sapreste riscrivere la soluzione senza usare cicli for?", o ancora: "potreste risolvere il problema senza allocare spazio aggiuntivo?". Queste e molte altre domande possono essere scelte dal moderatore oppure dai partecipanti stessi.

Talvolta variare il problema può nascondere una nuova opportunità per semplificare o complicare le soluzioni trovate, oppure può svelare patterns che precedentemente risultavano meno semplici da applicare. 

Nello sviluppo software è fondamentale saper scegliere i giusti compromessi, spesso ortogonali tra loro. Coding Gym offre un modo stimolante per allenarsi ad identificare e comprendere tali compromessi, lavorando su problemi auto-contenuti che possono essere ulteriormente variati.

Gli obiettivi di Coding Gym:
- migliorare capacità di analisi e risoluzione di problemi di programmazione
- imparare nuovi concetti, algoritmi, strutture dati e coding patterns
- fare pratica con linguaggi conosciuti
- sperimentare con linguaggi non conosciuti
- migliorare capacità di collaborazione e comunicazione
- prepararsi a colloqui di lavoro nell'ambito dello sviluppo software

Gli esercizi non richiedono particolari conoscenze di programmazione perché l'obiettivo è dare la possibilità a tutti di sviluppare una soluzione funzionante. Sono chiaramente esercizi finalizzati al ragionamento dove spesso la soluzione "brute force" non si applica oppure funziona solo parzialmente.

Alcuni problemi sono tratti dai colloqui di lavoro di grandi aziende del software quali, tra le altre, Microsoft, Google, Facebook, Twitter e Amazon.

------------------
Coding Gym $città

Lo staff è coordinato da Marco Arena ed è composto dai moderatori di tutte le Coding Gym.

Coding Gym $città è organizzato e moderato da $moderatori.
