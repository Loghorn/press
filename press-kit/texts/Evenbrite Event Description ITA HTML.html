<P>Oltre a registrarti qui, per favore:<BR>- iscriviti su HackerRank <A HREF="http://www.hackerrank.com/coding-gym-rm1018" TARGET="_blank" REL="noopener noreferrer nofollow">qui</A><BR>- porta il tuo laptop</P>
<P>Coding Gym è un format internazionale di laboratori di programmazione aperti a qualsiasi linguaggio e sviluppati per il miglioramento continuo. Segue il manifesto di Coding Gym:</P>
<P>"We help others practice programming, software development and communication skills by making coding laboratories open to any programming language where cooperation is valued over competition, doing and sharing are valued over teaching, and where competing solutions come with discussing and understanding tradeoffs."</P>
<P><STRONG>Come funziona</STRONG><BR></P>
<P>I partecipanti - "gymmers" - lavorano a coppie su 3 problemi autocontenuti, utilizzando qualsiasi linguaggio di programmazione desiderano. Tutto viene svolto all'interno di un browser.</P>
<P>Dopo ogni esercizio, il Coding Gym "trainer" modera una retrospettiva: i gymmers sono invitati a mostrare le proprie soluzioni. Ogni soluzione porta a discutere pro, contro e compromessi. Inoltre, il trainer potrebbe condividere nuove soluzioni e concetti, e potrebbe variare il problema al volo e chiedere ai gymmers di discutere del cambio e dell'impatto di questo cambio di requisiti. Ad esempio, "cosa accade se l'input del problema cresce di 100 volte?", oppure "potete risolvere il problema senza allocare spazio aggiuntivo?". Qualche volta da una variazione del problema nascono nuove opportunità per semplificare o complicare il problema.</P>
<P><STRONG>Filosofia</STRONG></P>
<P>Coding Gym non è legato ad alcun paradigma o linguaggio di programmazione in particolare perché Coding Gym utilizza qualsiasi strumento, tecnica o paradigma per raggiungere il suo scopo e non viene limitato da niente. Per questo è libero.</P>
<P>Per ogni problema che viene affrontato, Coding Gym incoraggia la ricerca, lo studio e la sperimentazione di soluzioni alternative e anche di variazioni sul problema. In questo modo la mente viene spronata ad uscire dai propri schemi, evolvendosi ed imparando nuovi concetti e tecniche. Ogni nuova soluzione porterà con sé compromessi, vantaggi e svantaggi che devono essere identificati e compresi. Del resto, un aspetto chiave dello sviluppo software consiste nella scelta dei compromessi ritenuti accettabili dal contesto del problema che si sta affrontando. Coding Gym, quindi, fonda la sua filosofia di allenamento non solo sull'affrontare e risolvere esercizi, ma anche sulla ricerca e sul confronto delle alternative. Gli esercizi di Coding Gym sono autocontenuti e aperti naturalmente a variazioni e cambi di requisiti.</P>
<P>Coding Gym non è un corso ma è organizzato e preparato da uno o più trainer. Un trainer non possiede né dispensa verità ma è solo qualcuno che talvolta potrà mettere a nudo le "vulnerabilità" dei partecipanti, incitandoli ad esplorare ed approfondire concetti e tecniche per migliorarsi. Ad esempio, un trainer potrebbe mostrare un approccio alternativo alla risoluzione di un problema oppure proporre una variazione sul problema per capirne l'impatto.</P>
<P>Coding Gym non è una gara. Con la pair programming, Coding Gym crea un ambiente che favorisce l'apprendimento attivo, la comunicazione e la collaborazione, aiutando a ridurre la frustrazione che può presentarsi in caso di "panico da foglio bianco". La pair programming incoraggia l'interazione e la partecipazione, creando quindi un ambiente più piacevole e collaborativo. La collaborazione tipica della pair programming può rafforzare le abilità comunicative e collaborative richieste tipicamente nell'industria.</P>
<P>Dal 2016, chi partecipa regolarmente ha riferito che "Coding Gym crea un ambiente piacevole per":<BR>- migliorare le capacità di analizzare i problemi e di sviluppare algoritmi per risolverli<BR>- imparare nuovi concetti, algoritmi, strutture dati e coding patterns<BR>- allenarsi con linguaggi noti e sperimentare linguaggi nuovi<BR>- migliorare le capacità di collaborazione e comunicazione<BR>- prepararsi per i colloqui di lavoro tecnici</P>
<P>Coding Gym non richiede conoscenze avanzate di programmazione. Chiaramente, spesso le soluzioni "brute force" non funzionano (o lo fanno solo parzialmente) perché Coding Gym mira al miglioramento del "coding brain" dei gymmers.</P>
<P>Alcuni problemi sono presi dai colloqui si lavoro dei "big" del software quali, ad esempio, Microsoft, Google, Facebook, Twitter e Amazon.</P>
<P>------------------<BR><STRONG>Coding Gym Roma</STRONG></P>
<P>Coding Gym è stato ideato, sviluppato e diretto da Marco Arena dal 2016.</P>
<P>Coding Gym Roma è organizzato e moderato da Roberto Albano, <SPAN STYLE="font-family: 'Helvetica Neue', Helvetica, Arial, sans-serif; font-size: 13px;">Massimo Bonanni.</SPAN></P>
<P><STRONG>Host</STRONG></P>
<P>Coding Gym Roma è ospitato gratuitamente da <A HREF="http://roma-poste.talentgarden.org" TARGET="_blank" REL="noopener noreferrer nofollow">Talent Garden Poste Italiane</A></P>
